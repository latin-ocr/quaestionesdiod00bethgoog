„75-

torem 94) obiurgasse, ex eius filia Astydamia genuisse Ctesippum
(= bibl. p. 76 1. 4), dein Arcadibus sociis adsumptis Oechaliam
cepisse, Eurytum cum filiis interemisse ⁹5), Iolen captivam in
Cenaeum Euboeae promunturium abduxisse, Licham interfecisse,
qui vestem a Deianira inscia Nessi cruore tinctam attulisset,
Philoctetae Poeantis fili096), qui rogum accendisset, donasse arcum,

’ denique inter deos receptum Heben duxisse in matrimonium. Ad

verbum paene Diodorus et Apollodorus congruunt, modo alter
modo¹ alter hoc aut illud sive addens sive omittens. Compara
etiam Hygini fabulas 35, 36.

Multa verba facere non opus: similitudo et propinquitas, quae
inter Diodori capita 29-39 libri IV paucis modo demptis et biblio-
thecam intercedit, tanta est, ut minus quisquam miretur, quod
eodem sonte utrumque usum esse statuo, quam quod nemo adhuc,
quantum equidem scio, rem pronuntiavit, quaeest manifesta.

Restant ipsi Herculis labores. Quoniam vero in his non cum
Diodoro nobis rem esse sed cum Matride supra c. III Holzero
duce docuimus, decimi laboris autem narrationem maxima ex parte
Timaei esse vidimus, iamiam ad c. 25 sqq. accedamus Atque

Orphei mentionem, quam haud apte Diodorus capitis 2⁴5 §2-4
iacit, cumeis, quae libri III c. 67 ξ 2-4 Diodorus dixit, cohaerere

⁹⁴) Iterum neglegentiae Diodori exemplum se offert. Dicit enim Astydamiae
'patrem Ormenium, quamquam Amyntoris nomen ei fuisse non solum Apollodorus
p. 731. 27 tradit, sedetiam Pindarus (Olymp. VII. 24) et Hesiodus (schol. Pind.
Ol. VII. 42, frg. 134 Rzach). Quomodo autem Diodori error ortus sit, facile intel·
ligitur. Nam ab Apollodoro docemur, Amyntorem Ormenii fuisse regem. Itaque
¹ oppidi nomen cum regis nomine neglegenter commutavit.

⁹⁶) In praeclaro scholio ad Sophoclis Trachin. v. 266, quod de Eurytidarum
numero docte agit, Aristocrate teste tres hi adscribuntur: Τοξεὺς Κλὺτιος Δηιονεύς.
Quoniam Torreus et Clytius reperiuntur apud Diodorum, fortasse MOAIONEA,
quod nomen inter duo illa legitur, mutandum est in ΔΗΙΟΝΕΑ.

⁹⁰) Hic Apollodori deprehendimus peccatum. Hercules enim Philoctetae ipsi
arcum dedit. False igitur bibl. p. 74 l. 25 Poeantem Philoctetae patrem eum
accepisse narrat. Nam hic doctrinam non errorem latere, persuadere mihi non
possum.

 

