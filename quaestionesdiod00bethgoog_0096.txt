,95-

§7—9) facinora; stirpes explicasse Tectami Cretensis (60 ξ 2 sqq.),
Aeoli (67 ξ 2), Asopi (72), Teucri Trojani (75), Cadmi (2); narra·
visse fabulas de Oedipode, de septem ducum contra Thebas expe·
ditione, de Epigonorum victoria (64-66), de Argonautis et Medea.
Itaque si ex his laciniis suspicari licet, quantum totius libri fuerit
argumentum, non temere mihi videor conicere, totam Graecorum
historiam fabularem in eo fuisse congestam.
Α Ingentem autem materiem sic disposuit auctor, ut generum
stemmata construeret atque unius cuiusque herois aut heroidis faci·
nora et fata breviter narraret, eodem igitur mod0, quo Apollodorus
historiam fabularem composuit. Non autem compendii illius auctor
neglexisse videtur discrepantias, quae de his rebus inter scriptores
erant, adnotare. Diodorus quidem illas doctrinae copias contemp-
sit — adnotavit modo, secundum Minoem, Lycasti filium, ab aliis
Iovis filium dici - sed in Apollodori Teucri Trojani progeniei
stemmate, quod prorsus cum Diodoro consentire supra ostendimus,
p. ΙΙΙ l. 2 legitur: (Λαομέδων) »γαμεῖ Στρυμὼ τὴν Σκαμάνδρου,
κατὰ δ’( τινας Πλακίαν τὴν Ὀρσέως, κατ’ ἐνίους δὲ Λευκίππην.<<

Quam rationem compendii auctor in fabulis narrandis secutus
sit, ex Argonauticis et Thebanis fabulis intelligitur. Nam qui illa
referret, Apolloni carminis argumentum descripsit et Euripidis
Phoenissarum prologum paene ad verbum excussit, qui Oedipodis
sortem breviter complecteretur. Adparet igitur, mythographum*
illum e variis cuiusvis fabulae formis eam elegisse, quam inter
aequales notissimam esse scivit. Quae sententia probatur eo, quod
apud Diodorum Hippolyti Coroniseri prologi nonnullos versus in
c. 62 ξ 2 cognovimus, atque Sophoclis Trachiniarum argumentum Ἴ
Herculis mortis narrationi (38) subesse videtur. Additae autem
erant brevi narrationi fabularum discrepantiae. Quod iam cognos-
citur e Diodori paupere et neglegente compendii epitoma. Nam
saepius diserte adnotat, alios scriptores aliter fabulam rettulisse,
velut in fabulis de Argonautis, Medea, Hesperidum malis, Meleagri
morte, Thesei ad inferos descensu, Centauris etc, aut varias eiusdem
fabulae formas conglutinat velut c. 28 de Hippolyto. Ac Diodorus,
cum veram heroum historiam, ergo unam scribere sibi proposuisset,
variarum fabularum multas certe abiecit. Atque vix invenitur in
bibliotheca, cuius non paucae partes Diodori fonti fabulari pro·

 

